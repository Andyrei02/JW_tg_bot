{
    "title": "Mar\u021bi, 13\u00a0iunie",
    "verse": "V\u0103rsa\u021bi-v\u0103 inima \u00eenaintea lui! ( <a href=\"https://wol.jw.org/ro/wol/bc/r34/lp-m/1102023205/43/0\">Ps. 62:8</a>)",
    "body": "C\u00e2nd cineva drag \u00eel p\u0103r\u0103se\u0219te pe Iehova, este important s\u0103 continui s\u0103 te \u00eengrije\u0219ti at\u00e2t de spiritualitatea ta, c\u00e2t \u0219i de a familiei tale. Pentru a putea primi putere de la Iehova, cite\u0219te cu regularitate din Biblie, mediteaz\u0103 la cele citite \u0219i particip\u0103 la \u00eentrunirile cre\u0219tine. Iat\u0103 ce a spus Joanna dup\u0103 ce tat\u0103l \u0219i sora ei au fost exclu\u0219i: \u201eC\u00e2nd citesc \u00een Biblie despre personaje cum ar fi Abigail, Estera, Iov, Iosif \u0219i Isus, simt o profund\u0103 pace interioar\u0103. Astfel, exemplul lor \u00eemi umple mintea cu g\u00e2nduri pozitive, fiind asemenea unui balsam care \u00eemi alin\u0103 suferin\u021ba\u201d. C\u00e2nd sentimentele tulbur\u0103toare te cople\u0219esc, nu \u00eenceta s\u0103 te rogi. Implor\u0103-l pe Iehova s\u0103 te ajute s\u0103 vezi lucrurile din punctul s\u0103u de vedere, \u2018s\u0103 \u00ee\u021bi dea perspicacitate \u0219i s\u0103 te \u00eenve\u021be calea pe care trebuie s\u0103 mergi\u2019. (Ps. 32:6-8) Ar putea fi foarte dureros s\u0103-i vorbe\u0219ti lui Iehova despre ceea ce sim\u021bi \u00een realitate. Dar el cunoa\u0219te pe deplin durerea care \u021bi-a cuprins inima \u0219i te \u00eendeamn\u0103 s\u0103-i dezv\u0103lui sentimentele tale cele mai profunde. (Ex. 34:6; Ps. 62:7) w21.09 28 \u00b69,\u00a010\n<a href=\"https://wol.jw.org/ro/wol/bc/r34/lp-m/1102023205/44/0\">Ps. 32:6-8</a>\n<a href=\"https://wol.jw.org/ro/wol/bc/r34/lp-m/1102023205/45/0\">Ex. 34:6;</a>\n<a href=\"https://wol.jw.org/ro/wol/bc/r34/lp-m/1102023205/45/1\"> Ps. 62:7</a>\n<a href=\"https://wol.jw.org/ro/wol/pc/r34/lp-m/1102023205/12/0\">w21.09 28 \u00b69,\u00a010</a>"
}
